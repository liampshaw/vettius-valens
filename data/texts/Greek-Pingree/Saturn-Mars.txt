Κρόνος μὲν οὖν καὶ Ἄρης ἐχθροί, ἐναντιωμάτων καὶ καθαιρέσεων ποιητικοί· στάσεις γὰρ οἰκείων καὶ ἀνευνοησίας καὶ ἔχθρας ἐπάγουσιν, δόλους καὶ ἐπιβουλὰς καὶ κακοποιίας καὶ κρίσεις (ἐκτὸς εἰ μὴ οἰκείοις ἢ χρηματιστικοῖς ζῳδίοις πεσόντες καὶ ὑπὸ ἀγαθοποιῶν μαρτυρηθέντες ἐπισήμους καὶ λαμπρὰς τὰς γενέσεις κατασκευάσωσιν), ἀβεβαίους δὲ περὶ τὴν εὐδαιμονίαν καὶ ἀπροσδοκήτους κινδύνους ἢ προδοσίας.