Ἀφροδίτη, Ἄρης, Σελήνη οὐκ ἀπόρους μὲν οὐδὲ ἀπράκτους ποιοῦσιν, ποικίλους δὲ καὶ ἀστάτους ταῖς γνώμαις, μεγαλοψύχους, ἀκρίτως ἀναλίσκοντας καὶ <μὴ> ἐπιτιθέντας τέλος τοῖς πράγμασιν, ἁδρεπηβόλους, καταφρονητάς, πλανήτας, θρασεῖς, δημοσίους, στρατιωτικούς, ἀδιαφόρους ταῖς χρήσεσιν ἐπί τε ἀρρενικῶν καὶ θηλυκῶν, κακολογουμένους δὲ καὶ ἐν ἐπηρείαις καὶ κρίσεσι γινομένους καὶ τὰς φιλίας εἰς ἔχθρας μετατιθέντας διὰ τὰς τῶν πανουργιῶν ἀφορμάς, τῷ δὲ βίῳ σφαλλομένους.