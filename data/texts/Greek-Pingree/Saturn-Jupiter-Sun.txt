Κρόνος, Ζεὺς καὶ Ἥλιος -- ἀνώμαλοι καὶ ἀβέβαιοι εἴς τε τὰς περικτήσεις καὶ τὰς φιλίας καὶ τὰς λοιπὰς τῶν πραγμάτων ἐπιβολάς (τῶν γὰρ περικτηθέντων ἀποβολὰς ποιοῦσι καὶ ἐπιφθόνοις αἰτίαις περιπίπτοντας), καὶ ἐξ ἀπροσδοκήτων ἢ νεκρικῶν ὠφελείας ἐνδειξάμενοι καὶ τῇ δόξῃ προσαυξήσαντες καθαιρέσεις ἢ αἰτίας ἀπεργάζονται, αἰφνιδίους δὲ κινδύνους καὶ ἐπιβουλάς, ἀποτελοῦσι δὲ καὶ προστασίας ἢ ἐπιτροπάς, ἀλλοτρίων τε πραγμάτων φορολογίας ἢ μισθώσεις, ὧν χάριν ἢ ταραχὰς ἢ κρίσεις <ὑφίστανται> καὶ τὴν ὑπόστασιν ἀνώμαλον ἢ ἐπίφοβον κατασκευάζουσιν.