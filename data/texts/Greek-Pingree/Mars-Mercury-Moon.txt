Ἄρης, Σελήνη, Ἑρμῆς ἐντρεχεῖς, μηχανικούς, ῥᾳδίως περὶ τὰς πράξεις ὁρμωμένους καὶ πολυκινήτους, μετὰ τάχους πράττειν θέλοντας, ἐγκακωτικούς, περιέργους, ἀποκρύφων μύστας καὶ ἀπορρήτων πραγμάτων συνίστορας, κακωτάς, βιαίους, ἀνυποτάκτους, ἀλλοτρίων ἐπιθυμητάς, αἰτίαις καὶ βλάβαις περιπίπτοντας, κρίσεσί τε καὶ ἐπικινδύνοις πράγμασιν, γραπτῶν τε καὶ ἀργυρικῶν χάριν ταραχὰς ὑπομένοντας, πλὴν εὐποροῦντας καὶ πολυδαπάνους ἀποτελοῦσιν, τῷ δὲ βίῳ ἀστοχοῦντας.