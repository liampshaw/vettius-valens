Κρόνος, Ἀφροδίτη, Σελήνη ἀνωμαλίας καὶ ἀστασίας βίου ἐπάγουσιν, καὶ μάλιστα εἰς τὸν περὶ γυναικὸς καὶ μητρὸς καὶ τέκνων τόπον· κακοηθείας γὰρ καὶ ἀχαριστίας ἐπιφέρουσιν, ἔτι δὲ ἀντιζηλίας καὶ στάσεις, χωρισμούς, ψόγους, δειγματισμούς, ἀθεμίτους μίξεις, καὶ περὶ τὰς πράξεις δὲ ποιοῦσιν οὐκ ἀπόρους, εὐεπινοήτους δὲ καὶ ἐν περικτήσει γινομένους, ἀπὸ νεκρικῶν ὠφελουμένους, πλὴν οὐ φυλάσσοντας, ἐπιβουλευομένους δὲ ὑπὸ πολλῶν ἢ καὶ αὐτοὺς συνίστορας κακουργίας ἢ φαρμακείας, παραινέτας δὲ γυναικῶν.