Κρόνος, Ἄρης, Ἀφροδίτη περὶ μὲν τὰς πράξεις καὶ τὰς φιλίας ἢ συναλλαγὰς κατ’ ἀρχάς εἰσιν ἐπιτήδειοι, ὠφελείας, δόξας καὶ συστάσεις ἀποτελοῦντες, ἐξ ὑστέρου δὲ ἐπιτάραχοι καὶ ἐπίδικοι καθίστανται διά τινας ἀντιζηλίας καὶ προδοσίας, ὧν χάριν καταιτιασμοὺς μὲν ποιοῦνται καὶ ἔχθρας πρός τε ἀρρενικὰ καὶ θηλυκὰ πρόσωπα ὑπομένουσιν καὶ ψόγοις ἐπαίσχροις ἢ μοιχείαις περιτρέπονται, καὶ περιβοησίας καὶ δειγματισμοὺς ἀναδέχονται· τινὲς μὲν οὖν ἀθεμίτοις μίξεσι καὶ ἀδιαφόροις ἀνεπιστρεπτοῦσιν, συνίστορες δὲ ἢ ἐν ἐπιβουλῇ κακούργων ἢ φαρμακέων γινόμενοι φόβον οὐ τὸν τυχόντα ὑπομένουσιν.